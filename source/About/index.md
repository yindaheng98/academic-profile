---
layout: page
title: About Me
date: 2022-10-21 19:57:18
tags:
---

鄙人姓尹名达恒，辛寅年生于湖北沔阳。
祖无功名，身无利禄。无大富大贵之相，无高额宽眉之貌。实乃芸芸众生，平凡大众，不足为奇。

忆高中时，某夜行将就寝，忽有天地虚无，万事皆空之感，恍恍惚惚，迷迷荡荡。
余觉怪，卧而思，欲忆朝暮为欢之事以下之。
然空虚之感愈思愈甚，以至辗转反侧，通宵达旦，终至天明。
朝而饔，食不能下咽，如面幽幽深渊而背涛涛洪流，惊恐不能自已。
朝食毕，行学堂小路，思天地人生。
天地既虚，何物为实？盖实于天地之虚者，唯治学之一途也。
何以故？老子曾言：天之道，损有余而补不足；人之道，损不足而奉有余。
是故虚无者非为天地也，为天地予人之恐也。
天地予人虚无之恐，而又赋人灵知工巧，盖使人循知制巧以克虚无之恐也。
故知者格虚致因以觅万物道德，巧者循德作工以奉人能之虚，皆得填虚无之恐。
而欲达格虚明道，循德作工之一境，必行治学之一途。
故非治学者不能克虚无之恐也。

余虽生性愚钝，然悟此道而入治学之途，至今八年有余，未尝懈怠。
觉治学之途，行愈苦而心愈乐。苦中求乐，苦乐相生，盖治学之实矣。